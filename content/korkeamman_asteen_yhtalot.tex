\chapter{Korkeamman asteen yhtälöt}

Kun polynomiyhtälön aste on suurempi kuin kaksi, yhtälöä kutsutaan kurssin kontekstissa korkeamman asteen yhtälöksi. Sovelluksissa näitäkin tarvitsee ratkaista usein.

Kolmannen ja neljännen asteen yhtälöille keksittiin ratkaisukaava 1500-luvulla, mutta ne ovat kovin monimutkaisia verrattuna toisen asteen yhtälön ratkaisukaavaan. Vuonna 1823 Niels Abel osoitti, ettei viidennen tai sitä korkeamman asteen yhtälöille ole olemassa ratkaisukaavoja lainkaan. Viidennen ja sitä korkeamman asteen yhtälöille on siis mahdollista laskea tarkat juuret vain likimääräisesti joitakin erikoistapauksia lukuunottamatta.

Tyypillisesti korkeamman asteen yhtälöt ratkaistaan numeerisesti tietokoneen avulla. (Myös 3. ja 4. asteen yhtälöt ratkaistaan usein numeerisesti, koska ratkaisukaavat ovat niin monimutkaisia.) Numeerisista menetelmistä kerrotaan lisää kurssissa 12.

Tässä luvussa käsitellään joitakin korkeamman asteen yhtälön erikoistapauksia, jotka ratkeavat käsin. 

\section{Sijoituksen avulla ratkeavat yhtälöt}

Malliesimerkki sijoituksen avulla ratkeavasta yhtälöstä on ns. bikvadraattinen yhtälö. Bikvadraattinen yhtälö on muotoa $ax^4+bx^2+c=0$ ja se ratkeaa sijoituksella $y=x^2$. Vastaavasti sijoituksella $y=x^n$ voidaan ratkaista kaikki yhtälöt, jotka ovat muotoa $ax^{2n}+bx^n+c=0$.

\begin{esimerkki}{\ }

\begin{itemize}
    \item Ratkaistaan yhtälö $2x^4+14x^2-36=0$.
    \item Tehdään sijoitus $y=x^2$.
    \item Yhtälö saa muodon $2y^2+14y-36=0$.
    \item Sievennetään yhtälöä jakamalla puolittain kahdella: $y^2+7y-18=0$.
    \item Ratkaistaan toisen asteen yhtälön ratkaisukaavalla $y=2$ tai $y=-9$.
    \item Reaaliluvun neliö ei voi olla negatiivinen, joten hylätään jälkimmäinen juuri.
    \item Ratkaistaan ensimmäisestä juuresta $x$: $x^2=2$ eli $x=\pm\sqrt{2}$.
    \item Saadaan vastaukseksi kaksi reaalijuurta yhtälölle: $x=\pm\sqrt{2}$.
\end{itemize}
\end{esimerkki}

\section{Muuttuja yhteisenä tekijänä}

Joillakin yhtälöillä saattaa olla muuttuja tai jokin muuttujan potenssi yhtälön tekijänä. Esimerkkinä kolmannen asteen yhtälössä, joka on muotoa \\ $ax^3+bx^2+cx=0$, muuttuja $x$ on yhtälön yksi tekijä. Kyseinen yhtälö voidaan esittää muodossa $x(ax^2+bx+c)=0$, jolloin sen ratkaisut ovat $x=0$ ja yhtälön $ax^2+bx+c=0$ ratkaisut. Vastaavasti muotoa $ax^{n+2}+bx^{n+1}+cx^n=0$ oleva yhtälö voidaan esittää muodossa $x^n(ax^2+bx+c)=0$ ja ratkaista samalla lailla.

\begin{esimerkki}{\ }
\begin{itemize}
    \item Ratkaistaan yhtälö $x^4-8x^3+16x^2=0$.
    \item Yhtälön yhteinen tekijä on $x^2$, joten muotoillaan se irti muista termeistä: $x^2(x^2-8x+16)=0$.
    \item Yksi ratkaisu on $x=0$, loput ratkaisut saadaan ratkaisemalla yhtälö \\ $x^2-8x+16=0$.
    \item Ratkaisut ovat $x=0$ ja $x=4$.

\end{itemize}
\end{esimerkki}

\Harjoitustehtavat

\begin{tehtava}
    Ratkaise yhtälöt.
    \begin{enumerate}[a)]
        \item $x^4 - 2x^2 - 24 = 0$
        \item $x^4 - 4x^2 - 5 = 0$
        \item $x^4 - 8x^2 + 15 = 0$
    \end{enumerate}
    \begin{vastaus}
        \begin{enumerate}[a)]
            \item $x = \pm\sqrt{6}$
            \item $x = \pm\sqrt{5}$
            \item $x = \pm\sqrt{3}$ tai $\pm\sqrt{5}$
        \end{enumerate}
    \end{vastaus}
\end{tehtava}

\begin{tehtava}
    Ratkaise yhtälöt.
    \begin{enumerate}[a)]
        \item $x^8 - 1 = 0$
        \item $x^8 - x^4 = 0$
        \item $x^8 - x^4 - 1 = 0$
    \end{enumerate}
    \begin{vastaus}
        \begin{enumerate}[a)]
            \item $x = \pm\sqrt{1}$
            \item $x = 0$ tai $x = \pm\sqrt{1}$
            \item $x = \pm\sqrt[4]{\frac{1+\sqrt{5}}{2}} = \pm\sqrt[4]{\upvarphi}$ ($\upvarphi$ on kultaisena leikkauksena tunnettu vakio)
        \end{enumerate}
    \end{vastaus}
\end{tehtava}

\begin{tehtava}
    Ratkaise yhtälöt.
    \begin{enumerate}[a)]
        \item $x^4 - 16 = 0$
        \item $2x^4 = 8x^2$
        \item $x^6 - 2x^3 = 3$
        \item $x^{100} - 2x^{50} + 1 = 0$
    \end{enumerate}
    \begin{vastaus}
        \begin{enumerate}[a)]
            \item $x = \pm2$
            \item $x = 0$ tai $x=\pm2$
            \item $x = \sqrt[3]{3}$ tai $x= -1$
            \item $x = \pm1$
        \end{enumerate}
    \end{vastaus}
\end{tehtava}

\begin{tehtava}
    Ratkaise yhtälöt.
    \begin{enumerate}[a)]
        \item $x^4 + 7x^3 = 0$
        \item $2x^3 - 16x^2 + 32x = 0$
        \item $x^6 + 6x^5 = -9x^4$
        \item $x^3 - 2x^5 = 0$      
    \end{enumerate}
    \begin{vastaus}
        \begin{enumerate}[a)]
        	\item $x = 0$ tai $x = -7$
        	\item $x = 0$ tai $x = 4$
        	\item $x = 0$ tai $x = -3$
            \item $x = 0$ tai $x = \pm\dfrac{1}{\sqrt{2}}$
        \end{enumerate}
    \end{vastaus}
\end{tehtava}

\begin{tehtava}
    Ratkaise yhtälöt.
    \begin{enumerate}[a)]
        \item $x^5 - 2x^3 + x = 0$
        \item $x^8 + 4x^4 = 5x^6$       
    \end{enumerate}
    \begin{vastaus}
        \begin{enumerate}[a)]
        	\item $x = 0$ tai $x = \pm1$
        	\item $x = 0$ tai $x = \pm1$ tai $x = \pm2$
        \end{enumerate}
    \end{vastaus}
\end{tehtava}

\begin{tehtava}
	Ratkaise yhtälö $x^{627} - 6x^{514} + 5x^{401} = 0$.
	\begin{vastaus}
		$x = 0$, $x = 1$ tai $x = \sqrt[113]{5}$
	\end{vastaus}
\end{tehtava}

\begin{tehtava}
	(K02/T2b) Ratkaise yhtälö $e^{x^3+4x^2+1}=1$. [$e$ on matemaattinen vakio, irrationaaliluku, jonka likiarvo on $2,718$.]
	\begin{vastaus}
	$x=0$ tai $x=-2 + \sqrt[]{3}$ tai $x=-2 - \sqrt[]{3}$
	\end{vastaus}
\end{tehtava}

\begin{tehtava}
	$[ \star ]$ Ratkaise yhtälö $2^x-1=\frac{12}{2^x}$
	\begin{vastaus}
	$x=2$
	\end{vastaus}
\end{tehtava}
