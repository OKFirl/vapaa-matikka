\chapter{Epäyhtälöt}

\section{Epäyhtälömerkit}

Olemme yhtälöiden yhteydessä käyttäneet merkintää = osoittamaan, että kaksi lukua tai pidempää lauseketta ovat arvoltaan yhtä suuret. Lukujen välillä on olemassa kuitenkin muitakin riippuvuussuhteita eli \emph{relaatioita}. Seuraavia \emph{epäyhtälömerkkejä} käytetään kuvaamaan yhtäsuuruudesta poikkeavia kahden reaaliluvun välisiä yhteyksiä:


\begin{tabular}{ll}
lukujen välinen yhteys & lausumistapa \\
$a<b$ &  "$a$ on pienempi kuin $b$"\\
$a>b$ & "$a$ on suurempi kuin $b$"\\
$a \leq b$ & "$a$ on pienempi tai yhtä suuri kuin $b$" \\
$a \geq b$ & "$a$ on suurempi tai yhtä suuri kuin $b$" \\
$a\neq b$ & "$a$ ei ole yhtä suuri kuin $b$" \\
\end{tabular}

Luonnollisen kielen ilmaisu "suurempi tai yhtä suuri kuin" voidaan myös ilmaista
"vähintään yhtä suuri kuin" ja vastaavasti "pienempi tai yhtä suuri kuin"
voidaan sanoa "korkeintaan yhtä suuri kuin".

Kaikki yhteydet voi halutessaan esittää myös kielteisessä muodossa:

\begin{tabular}{ll}
$a \nless b$ &  "$a$ ei ole pienempi kuin $b$"\\
$a \ngtr b$ & "$a$ ei ole suurempi kuin $b$"\\
$a \nleq b$ & "$a$ ei ole pienempi tai yhtä suuri kuin $b$" \\
$a \ngeq b$ & "$a$ ei ole suurempi tai yhtä suuri kuin $b$" \\
\end{tabular}


Yleensä \termi[epäyhtälöistä]{epäyhtälö} puhuttaessa viitataan erityisesti lausekkeisiin, joissa käytetään pienempi kuin - ja pienempi tai yhtä suuri kuin -merkkiä ja niiden vastineita. \todo{Onko väliviivaa käytetty tässä lauseessa oikein?} Kielteisten muotojen käyttö on harvinaista.

\section{Epäyhtälöiden teoriaa}

Yhtälö voi olla:

\begin{enumerate}
\item Aina tosi (identtisesti tosi). Tällöin yhtälö esittää väitteen, joka pitää aina paikkansa jokaisessa tilanteessa. Esimerkiksi $\pi=\pi$ on aina tosi.
\item Joskus tosi eli ehdollisesti tosi (ehdollisesti tosi). Yhtälö pätee vain tietyissä tilanteissa, yleensä vain tietyillä jonkun muuttujan arvoilla. Esimerkiksi $x^2=4$ pitää paikkansa vain, kun muuttuja $x$ saa arvon $2$ tai $-2$.
\item Aina epätosi (identtisesti epätosi). Tällaiset yhtälöt esittävät mahdottomia väitteitä, jotka eivät koskaan pidä paikkaansa. Esimerkiksi yhtäsuuruusväite $-1=3$ on aina epätosi.
\end{enumerate}

[[tuo edelliseen yhtälölukuun?]]


Yhtälö säilyy totena aina, kun yhtälön molemmille puolille tehdään sama laskutoimitus – toisin sanoen molempiin yhtälön puoliin käytetään samaa funktiota. Huomaamme kuitenkin, että epäyhtälöiden käsittelyssä on huomioitava joitakin uusia piirteitä

Tutkitaan seuraavaksi todeksi tunnetun epäyhtälön $2<3$ avulla, mitä epäyhtälölle on luvallista tehdä, jotta lukujen $2$ ja $3$ keskinäinen järjestys (eli epäyhtälön totuusarvo) säilyy. Testataan ensin peruslaskutoimituksia. Havainnollistetaan lukusuoralla tilannetta, jossa epäyhtälön molemmille puolille lisätään luku 4:

\begin{lukusuora}{-1}{10}{12}
	\lukusuoranuolialas{2}{6}
	\lukusuoranuolialas{3}{7}

	\lukusuorapiste{2}{$2$}
	\lukusuorapiste{3}{$3$}
	\lukusuorapystyviiva{0}{$0$}
\lukusuorauusi
	\lukusuorapiste{6}{$2\!+\!4$}
	\lukusuorapiste{7}{$3\!+\!4$}
	\lukusuorapystyviiva{0}{$0$}
\end{lukusuora}

Huomataan, että positiivisen luvun lisääminen vain siirtää lukuja lukusuoralla oikealle, mutta säilyttää niiden järjestyksen. Epäyhtälöstä $2<3$ siis seuraa $2+4<3+4$ eli $6<7$.

Myös vähennyslasku, joka voidaan käsittää negatiivisen luvun lisäämisenä, säilyttää pitää epäyhtälön totena:

\begin{lukusuora}{-1}{10}{12}
	\lukusuoranuolialas{2}{1}
	\lukusuoranuolialas{3}{2}

	\lukusuorapiste{2}{$2$}
	\lukusuorapiste{3}{$3$}
	\lukusuorapystyviiva{0}{$0$}
\lukusuorauusi
	\lukusuorapiste{1}{$2\!-\!1$}
	\lukusuorapiste{2}{$3\!-\!1$}
	\lukusuorapystyviiva{0}{$0$}
\end{lukusuora}

Tarkastellaan seuraavaksi kerto- ja jakolaskua, joista löydämme erään tärkeän poikkeuksen. Epäyhtälön puolten kertominen tai jakaminen positiivisella luvulla skaalaa lukusuoran lukuja, mutta sekin säilyttää suuruusjärjestyksen:

\begin{lukusuora}{-1}{10}{12}
	\lukusuoranuolialas{2}{6}
	\lukusuoranuolialas{3}{9}

	\lukusuorapiste{2}{$2$}
	\lukusuorapiste{3}{$3$}
	\lukusuorapystyviiva{0}{$0$}
\lukusuorauusi
	\lukusuorapiste{6}{$2\cdot 3$}
	\lukusuorapiste{9}{$3\cdot 3$}
	\lukusuorapystyviiva{0}{$0$}
\end{lukusuora}

\begin{lukusuora}{-1}{10}{12}
	\lukusuoranuolialas{2}{1}
	\lukusuoranuolialas{3}{1.5}

	\lukusuorapiste{2}{$2$}
	\lukusuorapiste{3}{$3$}
	\lukusuorapystyviiva{0}{$0$}
\lukusuorauusi
	\lukusuorapiste{1}{$2 \cdot \frac{1}{2}$}
	\lukusuorapiste{1.5}{$3 \cdot \frac{1}{2}$}
	\lukusuorapystyviiva{0}{$0$}
\end{lukusuora}

Epäyhtälön puolittainen kertominen tai jakaminen negatiivisella luvulla aiheuttaa lukusuoralla peilauksen nollan suhteen:

\begin{lukusuora}{-6}{10}{6}
	\lukusuoranuolialas{2}{-2}
	\lukusuoranuolialas{5}{-5}

	\lukusuorapiste{2}{$2$}
	\lukusuorapiste{5}{$5$}
	\lukusuorapystyviiva{0}{$0$}
\lukusuorauusi
	\lukusuorapiste{-2}{$-1\cdot 2$}
	\lukusuorapiste{-5}{$-1\cdot 5$}
	\lukusuorapystyviiva{0}{$0$}
\end{lukusuora}

Negatiivisella luvulla kertominen (tai jakaminen) siis käänsi suuruusjärjestyksen.
Epäyhtälöstä $2<3$ siis \textit{ei} seuraa, että $-2<-3$, vaan $-2>-3$!

Kaikille epäyhtälöille pätee seuraava erittäin tärkeä tulos:
LAATIKKO: Jos epäyhtälö kerrotaan tai jaetaan negatiivisella luvulla, epäyhtlömerkki kääntyy.

Lisäksi mainitaan, että nollalla kertominen ei säilytä epäyhtälöä totena, ellei käytetty epäyhtälömerkki hyväksy myös yhtäsuuruutta (esimerkiksi esimerkiksi $\leq$). Koska mikä tahansa luku kerrottuna nollalla antaa nollan, olisivat molemmat epäyhtälön puolet nolla kertomisen jälkeen yhtä suuret.

\textbf{Esimerkki epäyhtälön käsittelystä}
\begin{align*}
4&<6  \ \ \ \ \ &&\ppalkki +4 \\
8&<10 &&\ppalkki \cdot 5 \\
40&<50 &&\ppalkki :2 \\
20&<25 &&\ppalkki \cdot (-3) \\
-60&>-75
\end{align*}

Yllä oleva esimerkki havainnollistaa sitä, että epäyhtälö säilyy aivan kuin
yhtälökin, kun sama laskutoimitus tehdään epäyhtälön kummallekin puolelle.
Viimeisessä vaiheessa huomataan kuitenkin, että negatiivisella luvulla
kerrottaessa epähtälön keskellä oleva merkki pitää kääntää toisin päin, että
epäyhtälö olisi edelleen voimassa. $20<25$, mutta kun molemmat kerrotaan
$-3$:lla, saadaan $-60$ ja $-75$, jolloin epäyhtälö kääntyykin toisin päin.

Yleisemmin pätee: jos epäyhtälön puoliin käytetään \emph{kasvavaa funktiota}, esitetty suuruusjärjestys säilyy. Jos epäyhtälön puoliin käytetään \emph{vähenevää funktiota}, epäyhtälömerkki täytyy kääntää. Tähän yleisempään käsittelyyn ja monimutkaisempien laskutoimitusten kuten potenssiin korottamisen ja juurenotton käyttöön epäyhtälöiden ratkaisemisessa palataan myöhemmissä luvuissa ja myöhemmillä kursseilla.

\section{Reaalilukuvälit}

Epäyhtälöiden ratkaisemissa on oleellista ymmärtää, että yhtälöiden kuten $x^3-2x=0$ ratkaisuna saadaan yleensä äärellinen määrä yksittäisiä, erillisiä lukuja:

$x^3-2x=0$
$x(x^2-2)=0$
$x=0$ tai $x^2=2$
$x=0$ tai $x=\pm \sqrt{2}$

Mainittu yhtälö siis pitää paikkansa vain ja ainoastaan kolmella $x$:n arvolla. Epäyhtälöiden tapauksessa on mahdollista, että epäyhtälön avulla esitetyn ehdollisen väitteen toteuttaa äärettömän monta lukua!

\textbf{Esimerkki}
Epäyhtälö $t \leq 2$ toteutuu, kun $t=1$, sillä $1<2$. Epäyhtälö toteutuu myös esimerkiksi $t$:n arvoilla $2, 0, -\pi, -71,8, -10^{100}, ...$ – kaikilla reaaliluvuilla, jotka ovat pienempiä tai yhtä suuria kuin 2.

Esitetään tämä ratkaisujoukko vielä lukusuoralla:

\begin{lukusuora}{-6}{10}{6}
	\lukusuorapystyviiva{0}{$0$}
	\lukusuoravalias{}{2}{}{2}
\end{lukusuora}

Edellisen esimerkkiepäyhtälön kaikkien ratkaisujen joukon voi esittää myös seuraavasti: $t\in ]-\infty, 2]$. Tällaisessa \emph{reaalilukuvälin} merkinnässä ilmoitetaan muuttujalle sen pienin ja suurin mahdollinen arvo. Alhaalta (eli lukusuoralla vasemmalta) epäyhtälön toteuttavia $t$:n arvoja ei rajoita mikään, eli $x$ voi saada mielivaltaisen pieniä arvoja. Tämän vuoksi alarajan merkintänä käytetään miinus ääretöntä.

Merkinnässä hakasulkujen suunta kertoo, voiko muuttuja oikeasti saavuttaa mainitut rajat. Ääretön ei ole luku, jota voisi saavuttaa, ja tämän vuoksi hakasulje on auki ulospäin. Sen sijaan epäyhtälö $t \leq 2$ kyllä sallii sen, että $t$ saa täsmälleen arvon kaksi, jolloin hakasulje osoittaa sisäänpäin.

\textbf{Esimerkki}
a) Epäyhtälön $x>\pi$ antaman rajoituksen $x$:n arvoille voi esittää myös muodossa $x \in ]\pi, \infty [$. \\
b) Väite $t \geq 3$ on yhtäpitävä väitteen $t \in [3, \infty]$ kanssa.
c) $y<0$ tarkoittaa samaa kuin $y \in ]-\infty,0[$.

Välejä kutsutaan joko \emph{avoimiksi}, \emph{puoliavoimiksi} tai \emph{suljetuiksi} sen perusteella, saavuttaako muuttuja annetut rajat. Jos muuttujaa on rajattu sekä ala- että yläpuolelta, päädytään käyttämään niin sanottua \emph{kaksoisepäyhtälöä}.

\textbf{Esimerkki}
a) Epäyhtälö $2<x<10$ vaatii, että $x$ saa arvoja kahden ja kymmenen väliltä, mutta se ei koskaan saa täsmälleen näitä reuna-arvoja. Kyseessä on avoin väli kahdesta kymmeneen, $]2,10[$. Annetulle epäyhtälölle yhtäpitävä ilmaisu on $x \in ]2,10[$. \\
b) Epäyhtälö $0\leq y \leq 2$ rajaa muuttujan $y$ välille suljetulle välille $[0,2]$. Väli on suljettu, koska $y$ voi myös saada täsmälleen arvot $0$ ja $2$. \\
c) Joskus kirjallisuudessa näkee äärettömyyssymbolin käyttöä myös kaksoisepäyhtälöissä, esimerkiksi $3<x<\infty $, mutta ilmaistaan yleisemmin muodossa $x \in ]3,\infty[$. Kyseessä on avoin väli. \\
d) Epäyhtälöt $-100<k\leq 0$ ja $u\leq 90$ ovat puoliavoimia välejä, koska ne rajaavat muuttujan yhtäsuuruuden avulla vain toiselta puolelta. \\

Seuraavaan taulukkoon on koottu reaalilukuvälien olennainen käsitteistö.


\begin{tabular}{|c|p{2cm}|p{2cm}|c|}
\hline
Välin nimitys & epäyhtälö\-merkintä & joukko-opillinen merkintä & \\
\hline
Avoin väli & $-3<x<5$ & $x \in ]-3,5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravaliaa{-3}{5}{$-3$}{$5$}\end{lukusuora}\\
\hline
Puoliavoin väli & $-3<x \leq 5$ & $x \in ]-3,5]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{5}{$-3$}{$5$}\end{lukusuora}\\
\hline
Puoliavoin väli & $-3\leq x < 5$ & $x \in [-3,5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalisa{-3}{5}{$-3$}{$5$}\end{lukusuora}\\
\hline
Suljettu väli & $-3\leq x \leq 5$ & $x \in [-3,5]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{5}{$-3$}{$5$}\end{lukusuora}\\
\hline
Puoliavoin väli & $-3\leq x$ & $x \in ]-3,\infty]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravaliaa{-3}{}{$-3$}{}\end{lukusuora}\\
\hline
Avoin väli & $-3<x$ & $x \in ]-3,\infty]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalisa{-3}{}{$-3$}{}\end{lukusuora}\\
\hline
Puoliavoin väli & $x \leq 5$ & $x \in [-\infty,5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{}{5}{}{$5$}\end{lukusuora}\\
\hline
Avoin väli & $x < 5$ & $x \in [-\infty,5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravaliaa{}{5}{}{$5$}\end{lukusuora}\\
\hline
\end{tabular}

\section{Ensimmäisen asteen epäyhtälö}

Erityisesti harjoittelemme 1. asteen epäyhtälöiden ratkaisemista ja myöhemmin yleisesti polynomiepäyhtälöiden ratkaisemista.

Samoin kuin yhtälöiden kohdalla, epäyhtälö pyritään muuttamaan niin yksinkertaiseen muotoon kuin mahdollista, jotta yksinkertaisesta tilanteesta nähdään välittömästi, mitkä luvut kuuluvat ratkaisuun ja mitkä eivät. Tuntemattomat pyritään yhdistämään, ja epäyhtälöä muokataan niin, että tuntematon saadaan yksin omalle puolelleen yhtälöä.

%Kokeilemalla tai vähän miettimällä on helppoa huomata, että epäyhtälöiden ratkaisemisessa voi käyttää suurelta osin samanlaisia menetelmiä kuin yhtälön ratkaisemisessa. Helposti huomataan, että myös epäyhtälöön voidaan lisätä puolittain jotakin tai siitä voidaan vähentää puolittain jotakin. Samoin epäyhtälö voidaan kertoa tai jakaa puolittain positiivisella luvulla. Negatiivisella luvulla jakamisessa ja kertomisessa täytyy kuitenkin huomata jotain erityistä.

\textbf{Esimerkki}
Ratkaise epäyhtälö $2x+1<0$.

\textbf{Ratkaisu}
\begin{align*}
2x+1<0 \ \ \ \ \ &&\ppalkki -1 \\
2x<-1 \ \ \ \ \ &&\ppalkki :2 \\
x<\-\frac{1}{2}
\end{align*}

Epäyhtälön ratkaisu voidaan esittää myös muodossa $x \in ]-\infty, -\frac{1}{2}[$

Ratkaisua voidaan motivoida myös graafisesti tutkimalla lausekkeeseen 2x+1 liittyvää kuvaajaa:

\missingfigure{funktion f(x)=2x+1 kuvaaja}

Alkuperäinen epäyhtälö $2x+1<0$ vaatii, että lauseke $2x+1$ saa negatiivisia arvoja. Kuvasta tämä on mahdollista nähdä niinä kaikkina $x$:n arvoina, joilla funktion $2x+1$ kuvaaja laskee vaaka-akselin alapuolelle. Tällöin funktio eli toisaalta lauseke $2x+1$ saa negatiivisia arvoja

\textbf{Esimerkki}
Millä $w$:n arvoilla pätee $-8w-(8-w)\geq w:2+5$?

\textbf{Ratkaisu}
\begin{align*}
-8w-(8-w)&\geq w:2+5 \\
-8w-8+w&\geq w:2+5 \\
-7w-8&\geq \frac12 w+5  \ \ \ \ \ &&\ppalkki -\frac12 w \\
-7\frac12 w-8&\geq 5  \ \ \ \ \ &&\ppalkki +8 \\
-7\frac12 w&\geq 13  \ \ \ \ \ &&\ppalkki :(-7\frac12) \\
w&\leq 13:(-7\frac12) \\
w&\leq 13:(-\frac{15}{2}) \\
w&\leq -13\cdot \frac{2}{15} \\
w&\leq -\frac{26}{15} \\
w&\leq -1\frac{11}{15}
\end{align*}

Vastaus: $w\leq -1\frac{11}{15}$

Ensimmäisen asteen polynomiepäyhtälö ratkaistaan siis aivan kuten vastaava yhtälö, mutta negatiivisella luvulla jaettaessa tai kerrottaessa epäyhtälömerkki kääntyy toisin päin.

\textbf{Esimerkki}
Ratkaise epäyhtälö $1\leq q+7<-5q+4$.

\textbf{Ratkaisu}
Tässä on itse asiassa kaksi epäyhtälöä $1\leq q+7$ ja $q+7<-5q+4$. Haluamme siis löytää ne $q$:n arvot, joilla molemmat epäyhtälöt pätevät.
\begin{align*}
1&\leq q+7 \ \ \ \ \ &&\ppalkki -7 \\
-6&\leq q
\end{align*}
Vastaavasti toiselle yhtälölle:
\begin{align*}
q+7&<-5q+4  \ \ \ \ \ &&\ppalkki +5q \\
6q+7&<4 &&\ppalkki -7 \\
6q&<-3 &&\ppalkki :6 \\
q&< -\frac12 \\
\end{align*}

\todo{kaksi lukusuoraa, joilla esitetään noiden erillisten epäyhtälöiden ratkaisujoukko}
\begin{lukusuora}{-6}{10}{6}
	\lukusuorapiste{2}{$2$}
	\lukusuorapiste{5}{$5$}
	\lukusuorapystyviiva{0}{$0$}
\lukusuorauusi
	\lukusuorapiste{-2}{$-1\cdot 2$}
	\lukusuorapiste{-5}{$-1\cdot 5$}
	\lukusuorapystyviiva{0}{$0$}
\end{lukusuora}


Nämä yhdistämällä saadaan $-6\leq q$ ja $q< -\frac12$ eli $-6\leq q < -\frac12$ eli $q\in [-6, -\frac12[$.

\Harjoitustehtavat

\begin{tehtava}
    Esitä joukko-opillisilla merkinnöillä ja piirrä.
    \begin{enumerate}[a)]
        \item $-9<x \leq 7$
        \item $5\leq c$
        \item $5\leq s \leq 7\frac{1}{2}$
        \item $5\geq x>1$
        \item $a<b$
    \end{enumerate}
    \begin{vastaus}
        \begin{enumerate}[a)]
            \item $x \in ]-9,7]$
            \item $c \in [5,\infty]$
            \item $s \in [5,7\frac{1}{2}]$
            \item $x \in ]1,5]$
            \item $a \in ]-\infty,b[$ \quad tai \quad $b \in ]a, \infty[$
        \end{enumerate}
    \end{vastaus}
\end{tehtava}

\begin{tehtava}
    Ratkaise seuraavat yhtälöt tai epäyhtälöt.
    \begin{enumerate}[a)]
        \item $-2r+6=0$
        \item $-2r+6\leq 0$
        \item $5y-2<y+6$
        \item $8(x+2)\geq -5(5-x)+3$
        \item $\frac{x+3}{2}+\frac{-2x+1}{3}>\frac{x-9}{4}$
    \end{enumerate}
    \begin{vastaus}
        \begin{enumerate}[a)]
            \item $r=3$
            \item $r\geq 3$
            \item $y<2$
            \item $x=-12\frac{2}{3}$
            \item $x<9\frac{4}{5}$
        \end{enumerate}
    \end{vastaus}
\end{tehtava}

\begin{tehtava}
    Ratkaise seuraavat epäyhtälöt.
    \begin{enumerate}[a)]
        \item $3x+6<4x$
        \item $3x-6<2x+57$
        \item $5y-2<12$
        \item $3\leq y+9$
        \item $z-5\geq-888$
    \end{enumerate}
    \begin{vastaus}
        \begin{enumerate}[a)]
            \item $x>6$
            \item $x<63$
            \item $y<2,8$
            \item $y\geq -6$
            \item $z\leq 883$
        \end{enumerate}
    \end{vastaus}
\end{tehtava}

\begin{tehtava}
    Ratkaise seuraavat epäyhtälöt.
    \begin{enumerate}[a)]
        \item $3x+6<2x\leq 9-x$
        \item $3x+6<2x\leq 1+3x$
    \end{enumerate}
    \begin{vastaus}
        \begin{enumerate}[a)]
            \item $x<-6$
            \item ei ratkaisua
        \end{enumerate}
    \end{vastaus}
\end{tehtava}

\begin{tehtava}
	Tietyn auton käyttövoimavero on 450 EUR/vuosi, ja keskimääräinen kulutus on 5 litraa dieselöljyä / 100 km. Saman valmistajan vastaava bensiinikäyttöinen auto kuluttaa 8 litraa / 100 km. Diesel maksaa 1.55 EUR/litra, ja bensiini 1.65 EUR/litra. Kun vain annetut tiedot huomioidaan, niin kuinka paljon esimerkin dieselajoneuvolla tulee vähintään ajaa vuodessa, jotta se on edullisempi? Dieselauton mahdollista kalliimpaa ostohintaa ei huomioida.
    \begin{vastaus}
        \item 8257 km
    \end{vastaus}
\end{tehtava}
