\chapter{Epäyhtälöt}
Epäyhtälöllä tarkoitetaan ilmausta, jossa ilmoitetaan kahden lausekkeen arvon välinen suuruusjärjestys. Suuruusjärjestyksien ilmaisuun käytetään seuraavia merkintöjä:

\begin{center}
\begin{tabular}{l|l}
\emph{merkintä} & \emph{merkitys} \\
\hline
$a<b$ &  $a$ on pienempi kuin $b$ \\
$a>b$ & $a$ on suurempi kuin $b$ \\
$a \leq b$ & $a$ on pienempi tai yhtäsuuri kuin $b$ \\
$a \geq b$ & $a$ on suurempi tai yhtäsuuri kuin $b$ \\
\end{tabular}
\end{center}

Sama epäyhtälö voidaan kirjoittaa monella tavalla: $a < b$ tarkoittaa samaa kuin $b > a$ ja $a \leq b$ tarkoittaa samaa kuin $b \geq a$. Epäyhtälö $a < b$ pätee täsmälleen silloin kun $a \geq b$ ei päde.

Epäyhtälön totuusarvo voi riippua epäyhtälön puolilla esiintyvien muuttujien arvoista. Tämän perusteella epäyhtälöt voidaan jakaa kolmeen tyyppiin:
\begin{itemize}
\item \emph{aina tosi}. Esimerkiksi epäyhtälöt $5 < 6$ ja $x + 1 \leq x + 3$ pätevät riippumatta muuttujien arvoista.
\item \emph{ehdollisesti tosi}, eli epäyhtälö, joka pätee vain joillain muuttujien arvoilla. Esimerkiksi $x < 5$ pätee, kun $x = 4$ mutta ei päde kun $x = 7$.
\item \emph{aina epätosi}. Esimerkiksi epäyhtälöt $1 > 3$ ja $x < x$ eivät päde millään muuttujien arvoilla.
\end{itemize}

\section*{Epäyhtälöiden ratkaiseminen}
Samoin kuin yhtälöiden ratkaisemisessa, epäyhtälöiden ratkaiseminen tarkoittaa sellaisten muuttujien arvojen, joilla epäyhtälö on tosi, selvittämistä.

Yhtälöitä voidaan ratkaista muokkaamalla niitä sellaisilla operaatioilla, joilla muokattu yhtälö on yhtäpitävä alkuperäisen kanssa. Myös epäyhtälöille löytyy vastaavia operaatioita.

Huomataan, että luvun lisääminen vain siirtää lukusuoralla kaikkia lukuja saman verran, mutta säilyttää niiden keskinäisen järjestyksen. Esimerkiksi kun lukuihin 2 ja 3 lisätään luku 4, niiden keskinäinen järjestys säilyy:

\begin{lukusuora}{-1}{10}{12}
	\lukusuoranuolialas{2}{6}
	\lukusuoranuolialas{3}{7}

	\lukusuorapiste{2}{$2$}
	\lukusuorapiste{3}{$3$}
	\lukusuorapystyviiva{0}{$0$}
\lukusuorauusi
	\lukusuorapiste{6}{$2\!+\!4$}
	\lukusuorapiste{7}{$3\!+\!4$}
	\lukusuorapystyviiva{0}{$0$}
\end{lukusuora}

Yleisemmin epäyhtälö, joka saadaan lisäämällä epäyhtälön molemmille puolille sama lauseke, on yhtäpitävä alkuperäisen epäyhtälön kanssa.

Huomataan myös, että positiivisella luvulla kertoessa lukusuoran luvut vain skaalautuvat eli leviävät laajemmalle tai pakkautuvat tiukempaan, mutta niiden keskinäinen järjestys ei muutu. Esimerkiksi kun lukuja 2 ja 4 kerrotaan luvulla 2 tai $\frac{1}{2}$, niiden keskinäinen järjestys säilyy:

\begin{lukusuora}{-1}{10}{12}
	\lukusuoranuolialas{2}{4}
	\lukusuoranuolialas{4}{8}

	\lukusuorapiste{2}{$2$}
	\lukusuorapiste{4}{$4$}
	\lukusuorapystyviiva{0}{$0$}
\lukusuorauusi
	\lukusuorapiste{4}{$2\cdot 2$}
	\lukusuorapiste{8}{$4\cdot 2$}
	\lukusuorapystyviiva{0}{$0$}
\end{lukusuora}

\ \\
\begin{lukusuora}{-1}{10}{12}
	\lukusuoranuolialas{2}{1}
	\lukusuoranuolialas{4}{2}

	\lukusuorapiste{2}{$2$}
	\lukusuorapiste{4}{$4$}
	\lukusuorapystyviiva{0}{$0$}
\lukusuorauusi
	\lukusuorapiste{1}{$2 \cdot \frac{1}{2}$}
	\lukusuorapiste{2}{$4 \cdot \frac{1}{2}$}
	\lukusuorapystyviiva{0}{$0$}
\end{lukusuora}

Yleisemmin siis epäyhtälön puolia positiivisella luvulla kertomalla saadaan yhtäpitävä epäyhtälö. Positiivisella luvulla $c$ jakaminen on sama asia kuin positiivisella luvulla $\frac{1}{c}$ kertominen, joten myös epäyhtälön puolien jakaminen positiivisella luvulla säilyttää epäyhtälön yhtäpitävänä.

Kuitenkaan negatiivisella luvulla kertominen ei säilytä suuruusjärjestystä, sillä kun lukuja 2 ja 5 kerrotaan luvulla $-1$, niiden suuruusjärjestys kääntyy:

\begin{lukusuora}{-6}{6}{12}
	\lukusuoranuolialas{2}{-2}
	\lukusuoranuolialas{5}{-5}

	\lukusuorapiste{2}{$2$}
	\lukusuorapiste{5}{$5$}
	\lukusuorapystyviiva{0}{$0$}
\lukusuorauusi
	\lukusuorapiste{-2}{$2 \cdot (-1)$}
	\lukusuorapiste{-5}{$5 \cdot (-1)$}
	\lukusuorapystyviiva{0}{$0$}
\end{lukusuora}

Negatiivisen kertoimen tai jakajan tapauksessa täytyykin kääntää epäyhtälön suunta, jotta saataisiin yhtäpitävä epäyhtälö.

\laatikko{Epäyhtälöstä saadaan seuraavilla tavoilla yhtäpitävä epäyhtälö:
\begin{itemize}
\item Molemmille puolille lisätään sama luku.
\item Molemmat puolet kerrotaan tai jaetaan samalla positiivisella luvulla.
\item Molemmat puolet kerrotaan tai jaetaan samalla negatiivisella luvulla ja epäyhtälön merkki käännetään.
\end{itemize}
}

On huomattava, että kuten yhtälöissäkin, epäyhtälön kertominen puolittain nollalla ei tuota yhtäpitävää epäyhtälöä, sillä esimerkiksi epäyhtälöstä $a \leq b$ tulee $0 \leq 0$ joka on aina tosi ja epäyhtälöstä $a < b$ tulee $0 < 0$ joka on aina epätosi.

\begin{esimerkki}

Esimerkki epäyhtälön käsittelystä:
\begin{align*}
4&<6  \ \ \ \ \ &&\ppalkki +4 \\
8&<10 &&\ppalkki \cdot 5 \\
40&<50 &&\ppalkki :2 \\
20&<25 &&\ppalkki \cdot (-3) \\
-60&>-75
\end{align*}
\end{esimerkki}

Yllä oleva esimerkki havainnollistaa sitä, että epäyhtälö käyttäytyy aivan kuin
yhtälökin, kun sama laskutoimitus tehdään epäyhtälön kummallekin puolelle.
Viimeisessä vaiheessa kuitenkin huomataan, että negatiivisella luvulla
kerrottaessa epähtälön keskellä oleva merkki pitää kääntää toisin päin, jotta
epäyhtälö olisi edelleen voimassa.
%$20<25$, mutta kun molemmat kerrotaan $-3$:lla, saadaan $-60$ ja $-75$, jolloin epäyhtälö kääntyykin toisin päin.


%Yleisemmin pätee: jos epäyhtälön puoliin käytetään \emph{kasvavaa funktiota}, esitetty suuruusjärjestys säilyy. Jos epäyhtälön puoliin käytetään \emph{vähenevää funktiota}, epäyhtälömerkki täytyy kääntää. Tähän yleisempään käsittelyyn ja monimutkaisempien laskutoimitusten kuten potenssiin korottamisen ja juurenotton käyttöön epäyhtälöiden ratkaisemisessa palataan myöhemmissä luvuissa ja myöhemmillä kursseilla.

\section*{Reaalilukuvälit}

Epäyhtälöiden ratkaisemissa on oleellista ymmärtää, että yhtälöiden kuten $x^3-2x=0$ ratkaisuna saadaan yleensä äärellinen määrä yksittäisiä, erillisiä lukuja:

$x^3-2x=0$
$x(x^2-2)=0$
$x=0$ tai $x^2=2$
$x=0$ tai $x=\pm \sqrt{2}$

Mainittu yhtälö siis pitää paikkansa vain ja ainoastaan kolmella $x$:n arvolla. Epäyhtälöiden tapauksessa on mahdollista, että epäyhtälön avulla esitetyn ehdollisen väitteen toteuttaa äärettömän monta lukua!

\begin{esimerkki}
Epäyhtälö $t \leq 2$ toteutuu, kun $t=1$, sillä $1<2$. Epäyhtälö toteutuu myös esimerkiksi $t$:n arvoilla $2, 0, -\pi, -71,8, -10^{100}, ...$ – kaikilla reaaliluvuilla, jotka ovat pienempiä tai yhtä suuria kuin 2.
\end{esimerkki}

Esitetään tämä ratkaisujoukko vielä lukusuoralla:

\begin{lukusuora}{-6}{10}{6}
	\lukusuorapystyviiva{0}{$0$}
	\lukusuoravalias{}{2}{}{2}
\end{lukusuora}

Edellisen esimerkkiepäyhtälön kaikkien ratkaisujen joukon voi esittää myös seuraavasti: $t\in ]-\infty, 2]$. Tällaisessa \emph{reaalilukuvälin} merkinnässä ilmoitetaan muuttujalle sen pienin ja suurin mahdollinen arvo. Alhaalta (eli lukusuoralla vasemmalta) epäyhtälön toteuttavia $t$:n arvoja ei rajoita mikään, eli $x$ voi saada mielivaltaisen pieniä arvoja. Tämän vuoksi alarajan merkintänä käytetään miinus ääretöntä.

Merkinnässä hakasulkujen suunta kertoo, voiko muuttuja oikeasti saavuttaa mainitut rajat. Ääretön ei ole luku, jota voisi saavuttaa, ja tämän vuoksi hakasulje on auki ulospäin. Sen sijaan epäyhtälö $t \leq 2$ kyllä sallii sen, että $t$ saa täsmälleen arvon kaksi, jolloin hakasulje osoittaa sisäänpäin.

\begin{esimerkki}
a) Epäyhtälön $x>\pi$ antaman rajoituksen $x$:n arvoille voi esittää myös muodossa $x \in ]\pi, \infty [$. \\
b) Väite $t \geq 3$ on yhtäpitävä väitteen $t \in [3, \infty]$ kanssa.
c) $y<0$ tarkoittaa samaa kuin $y \in ]-\infty,0[$.
\end{esimerkki}

Välejä kutsutaan joko \emph{avoimiksi}, \emph{puoliavoimiksi} tai \emph{suljetuiksi} sen perusteella, saavuttaako muuttuja annetut rajat. Jos muuttujaa on rajattu sekä ala- että yläpuolelta, päädytään käyttämään niin sanottua \emph{kaksoisepäyhtälöä}. Tällöin epäyhtälössä esiintyvät luvut kirjoitetaan usein vasemmalta oikealle kasvavaan järjestykseen.

\begin{esimerkki}

a) Epäyhtälö $2<x<10$ vaatii, että $x$ saa arvoja kahden ja kymmenen väliltä, mutta se ei koskaan saa täsmälleen näitä reuna-arvoja. Kyseessä on avoin väli kahdesta kymmeneen, $]2,10[$. Annetulle epäyhtälölle yhtäpitävä ilmaisu on $x \in ]2,10[$. \\
b) Epäyhtälö $0\leq y \leq 2$ rajaa muuttujan $y$ välille suljetulle välille $[0,2]$. Väli on suljettu, koska $y$ voi myös saada täsmälleen arvot $0$ ja $2$. \\
c) Joskus kirjallisuudessa näkee äärettömyyssymbolin käyttöä myös kaksoisepäyhtälöissä, esimerkiksi $3<x<\infty $, mutta ilmaistaan yleisemmin muodossa $x \in ]3,\infty[$. Kyseessä on avoin väli. \\
d) Epäyhtälöt $-100<k\leq 0$ ja $u\leq 90$ ovat puoliavoimia välejä, koska ne rajaavat muuttujan yhtäsuuruuden avulla vain toiselta puolelta. \\
e) Kaksoisepäyhtälö $\frac{1}{5}\geq x>-\sqrt{3}$ tarkoittaa samaa kuin kaksoisepäyhtälö $-\sqrt{3}<x\leq \frac{1}{5}$. Kaksoisepäyhtälö vaatii, että muuttujalle $x$ pätee erikseen sekä epäyhtälö $-\sqrt{3}<x$ että $x\leq \frac{1}{5}$.
\end{esimerkki}

Seuraavaan taulukkoon on koottu esimerkinomaisesti reaalilukuvälien olennainen käsitteistö ja merkinnät. Lukusuoraesityksessä tyhjä ympyrä merkitsee, että päätepiste ei kuulu kyseiselle välille ja täytetty ympyrä taasen sitä, että väli sisältää annetun rajan.

\begin{tabular}{|c|p{2.5cm}|p{2.5cm}|c|}
\hline
Välin nimitys & epäyhtälö\-merkintä & Joukko-opillinen merkintä & Esitys lukusuoralla \\
\hline
Avoin väli & $-3<x<5$ & $x \in ]-3, 5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{5}{$-3$}{$5$}\end{lukusuora}\\
\hline
Puoliavoin väli & $-3<x \leq 5$ & $x \in ]-3, 5]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{5}{$-3$}{$5$}\end{lukusuora}\\
\hline
Puoliavoin väli & $-3\leq x < 5$ & $x \in [-3, 5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{5}{$-3$}{$5$}\end{lukusuora}\\
\hline
Suljettu väli & $-3\leq x \leq 5$ & $x \in [-3, 5]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{5}{$-3$}{$5$}\end{lukusuora}\\
\hline
Puoliavoin väli & $-3\leq x$ & $x \in ]-3, \infty[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{}{$-3$}{}\end{lukusuora}\\
\hline
Avoin väli & $-3<x$ & $x \in ]-3, \infty[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{-3}{}{$-3$}{}\end{lukusuora}\\
\hline
Puoliavoin väli & $x \leq 5$ & $x \in ]-\infty, 5]$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{}{5}{}{$5$}\end{lukusuora}\\
\hline
Avoin väli & $x < 5$ & $x \in ]-\infty, 5[$ & \begin{lukusuora}{-6}{10}{4}\lukusuorapystyviiva{0}{$0$}\lukusuoravalias{}{5}{}{$5$}\end{lukusuora}\\
\hline
\end{tabular}

\section*{Ensimmäisen asteen epäyhtälö}

Harjoittelemme nyt erityisesti 1. asteen epäyhtälöiden ratkaisemista -- toisen asteen ja sitä korkeampien polynomiepäyhtälöiden ratkaisemista käsitellään toisen asteen yhtälön käsittelyn jälkeen.

Samoin kuin yhtälöiden kohdalla, epäyhtälö pyritään muuttamaan niin yksinkertaiseen muotoon kuin mahdollista, jotta yksinkertaisesta tilanteesta nähdään välittömästi, mitkä luvut kuuluvat ratkaisuun ja mitkä eivät. Tuntemattomat pyritään yhdistämään, ja epäyhtälöä muokataan niin, että tuntematon saadaan yksin omalle puolelleen yhtälöä.


\begin{esimerkki}
Ratkaistaan epäyhtälö $2x+1<0$.
\begin{align*}
2x+1<0 \ \ \ \ \ &&\ppalkki -1 \\
2x<-1 \ \ \ \ \ &&\ppalkki :2 \\
x<\-\frac{1}{2}
\end{align*}

Epäyhtälön ratkaisu voidaan esittää myös muodossa $x \in ]-\infty, -\frac{1}{2}[$.

Ratkaisua voidaan motivoida myös graafisesti tutkimalla lausekkeeseen $2x+1$ liittyvää kuvaajaa:

\begin{kuvaajapohja}{1}{-2}{2}{-2}{2}
	\kuvaaja{2*x+1}{$f(x)=2x+1$}{red}
\end{kuvaajapohja}

Alkuperäinen epäyhtälö $2x+1<0$ vaatii, että lauseke $2x+1$ saa negatiivisia arvoja. Kuvasta tämä on mahdollista nähdä niinä kaikkina $x$:n arvoina, joilla funktion $2x+1$ kuvaaja laskee vaaka-akselin alapuolelle. Tällöin funktio eli toisaalta lauseke $2x+1$ saa negatiivisia arvoja

\end{esimerkki}

\begin{esimerkki}Selvitetään, millä $w$:n arvoilla pätee $-8w-(8-w)\geq w:2+5$?

\begin{align*}
-8w-(8-w)&\geq w:2+5 \\
-8w-8+w&\geq w:2+5 \\
-7w-8&\geq \frac12 w+5  \ \ \ \ \ &&\ppalkki -\frac12 w \\
-7\frac12 w-8&\geq 5  \ \ \ \ \ &&\ppalkki +8 \\
-7\frac12 w&\geq 13  \ \ \ \ \ &&\ppalkki :(-7\frac12) \\
w&\leq 13:(-7\frac12) \\
w&\leq 13:(-\frac{15}{2}) \\
w&\leq -13\cdot \frac{2}{15} \\
w&\leq -\frac{26}{15} \\
w&\leq -1\frac{11}{15}
\end{align*}

Vastaus: $w\leq -1\frac{11}{15}$
\end{esimerkki}

Ensimmäisen asteen polynomiepäyhtälö ratkaistaan siis aivan kuten vastaava yhtälö, mutta negatiivisella luvulla jaettaessa tai kerrottaessa epäyhtälömerkki kääntyy toisin päin.

\begin{esimerkki}
Ratkaistaan kaksoisepäyhtälö $1\leq q+7<-5q+4$.

Tässä on itse asiassa kaksi epäyhtälöä $1\leq q+7$ ja $q+7<-5q+4$. Haluamme siis löytää ne $q$:n arvot, joilla molemmat epäyhtälöt pätevät.
\begin{align*}
1&\leq q+7 \ \ \ \ \ &&\ppalkki -7 \\
-6&\leq q
\end{align*}
Vastaavasti toiselle yhtälölle:
\begin{align*}
q+7&<-5q+4  \ \ \ \ \ &&\ppalkki +5q \\
6q+7&<4 &&\ppalkki -7 \\
6q&<-3 &&\ppalkki :6 \\
q&< -\frac12 \\
\end{align*}

Nämä yhdistämällä saadaan $-6\leq q$ ja $q< -\frac12$ eli $-6\leq q < -\frac12$ eli $q\in [-6, -\frac12[$.

\begin{tabular}{cc}
\begin{lukusuora}{-8}{2}{6} \lukusuoravalisa{-6}{}{$-6$}{} \lukusuorapystyviiva{0}{$0$} \end{lukusuora} & $-6\leq q$ \\
\begin{lukusuora}{-8}{2}{6} \lukusuoravaliaa{}{-0.5}{}{$-\frac12$} \lukusuorapystyviiva{0}{$0$} \end{lukusuora} & $q< -\frac12$ \\
\begin{lukusuora}{-8}{2}{6} \lukusuoravalisa{-6}{-0.5}{$-6$}{$-\frac12$} \lukusuorapystyviiva{0}{$0$} \end{lukusuora} & $-6\leq q < -\frac12$ \\
\end{tabular}
\end{esimerkki}

\Harjoitustehtavat

\begin{tehtava}
    Esitä joukko-opillisilla merkinnöillä ja lukusuoralla.
    \begin{enumerate}[a)]
        \item $-9<x \leq 7$
        \item $5\leq c$
        \item $5\leq s \leq 7\frac{1}{2}$
        \item $5\geq x>1$
        \item $a<b$
    \end{enumerate}
    \begin{vastaus}
        \begin{enumerate}[a)]
            \item $x \in ]-9,7]$
            \item $c \in [5,\infty]$
            \item $s \in [5,7\frac{1}{2}]$
            \item $x \in ]1,5]$
            \item $a \in ]-\infty,b[$ \quad tai \quad $b \in ]a, \infty[$
        \end{enumerate}
    \end{vastaus}
\end{tehtava}

\begin{tehtava}
    Ratkaise seuraavat yhtälöt tai epäyhtälöt.
    \begin{enumerate}[a)]
        \item $-2r+6=0$
        \item $-2r+6\leq 0$
        \item $5y-2<y+6$
        \item $8(x+2)\geq -5(5-x)+3$
        \item $\frac{x+3}{2}+\frac{-2x+1}{3}>\frac{x-9}{4}$
    \end{enumerate}
    \begin{vastaus}
        \begin{enumerate}[a)]
            \item $r=3$
            \item $r\geq 3$
            \item $y<2$
            \item $x=-12\frac{2}{3}$
            \item $x<9\frac{4}{5}$
        \end{enumerate}
    \end{vastaus}
\end{tehtava}

\begin{tehtava}
    Ratkaise seuraavat epäyhtälöt.
    \begin{enumerate}[a)]
        \item $3x+6<4x$
        \item $3x-6<2x+57$
        \item $5y-2<12$
        \item $3\leq y+9$
        \item $z-5\geq-888$
    \end{enumerate}
    \begin{vastaus}
        \begin{enumerate}[a)]
            \item $x>6$
            \item $x<63$
            \item $y<2,8$
            \item $y\geq -6$
            \item $z\leq 883$
        \end{enumerate}
    \end{vastaus}
\end{tehtava}

\begin{tehtava}
    Ratkaise seuraavat epäyhtälöt.
    \begin{enumerate}[a)]
        \item $3x+6<2x\leq 9-x$
        \item $3x+6<2x\leq 1+3x$
    \end{enumerate}
    \begin{vastaus}
        \begin{enumerate}[a)]
            \item $x<-6$
            \item ei ratkaisua
        \end{enumerate}
    \end{vastaus}
\end{tehtava}


\begin{tehtava}
	Millä $x$:n arvoilla luvut $2x - 5$, $-x$ ja $x + 4$ ovat erisuuria ja $2x - 5$ on luvuista
	\begin{enumerate}[a)]
		\item suurin
		\item toiseksi suurin
		\item pienin?
	\end{enumerate}
	\begin{vastaus}
		\begin{enumerate}[a)]
			\item $x > 9$
			\item $\frac{5}{3} < x < 9$
			\item $x < \frac{5}{3}$
		\end{enumerate}
	\end{vastaus}
\end{tehtava}

\begin{tehtava}
Lukion päättötodistuksessa aineen arvosana määräytyy aineen pakollisten ja syventävien kurssien keskiarvosta. Opiskelija haluaa filosofian keskiarvokseen 7 tai paremman. Opiskelija aikoo osallistua kolmelle filosofian kurssille. Kahden kurssin jälkeen hänen arvosanojen keskiarvoksi on. Millainen arvosana on opiskelijan saatava kolmannesta kurssista? Kurssit arvioidaan asteikolla 4--10.
\begin{vastaus}
%Muodostettava epäyhtälö on muotoa $\frac{2\cdot 6+x}{3}\geq 7$, josta ratkaisuna saadaan $x\geq9$.
9 tai 10
\end{vastaus}
\end{tehtava}

\begin{tehtava}
	Tietyn auton käyttövoimavero on 450 \euro /vuosi, ja keskimääräinen kulutus on 5 litraa dieselöljyä / 100~km. Saman valmistajan vastaava bensiinikäyttöinen auto kuluttaa 8 litraa / 100~km. Diesel maksaa 1,55 \euro /litra, ja bensiini 1,65 \euro /litra. Kun vain annetut tiedot huomioidaan, niin kuinka paljon esimerkin dieselajoneuvolla tulee vähintään ajaa vuodessa, jotta se on edullisempi? Dieselauton mahdollista kalliimpaa ostohintaa ei huomioida.
    \begin{vastaus}
        8257 km
    \end{vastaus}
\end{tehtava}
