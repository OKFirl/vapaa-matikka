\chapter{Tulon nollasääntö ja tulon merkkisääntö}

\section{Tulon merkkisääntö}

Pitkän matematiikan 1. kurssilta muistetaan seuraava sääntö kahden luvun tulolle:

\laatikko{
    \emph{Tulon merkkisääntö kahdelle tulontekijälle}
    Jos tulon tekijät ovat samanmerkkisiä, tulo on positiivinen.
    Jos tulon tekijät ovat erimerkkisiä, tulo on negatiivinen.
}

\textbf{Esimerkki 1}
\begin{itemize}
  \item Esim. $2\cdot 3 = 6$ (Kahden positiivisen luvun tulo on aina positiivinen.)
  \item Esim. $(-2)\cdot (-3) = 6$ (Kahden negatiivisen luvun tulo on aina positiivinen.)
  \item Esim. $(-2)\cdot 3 = 2\cdot (-3) = -6$ (Positiivisen ja negatiivisen luvun tulo on aina negatiivinen.)
\end{itemize}

Tärkeä sovellus merkkisäännölle on, että $x^2 \geq 0$.

\section{Tulon nollasääntö}

Merkkisäännöstä on helppoa huomata, että positiivisten tai negatiivisten
lukujen tulot ovat aina positiivisia tai negatiivisia. Näin ollen $0$ ei siis koskaan
voi syntyä tulokseksi positiivisten tai negatiivisten lukujen kertolaskusta. Jos siis kahden luvun
kertolaskusta saadaan tulokseksi $0$, ei jää mitään muuta vaihtoehtoa kuin että vähintään toinen tekijä on $0$.

\laatikko{
    \emph{Tulon nollasääntö}\\
    Tulo on 0, jos ainakin yksi tulon tekijöistä on 0.
    Jos yksikin tulon tekijöistä on 0, tulo on 0.
}

Tämä säänön todistus sivuutetaan, mutta kun merkkisäännöt muistetaan, se
on helppo hahmottaa intuitiivisesti. Tietysti on myös mahdollista, että molemmat
tekijät ovat nollia, koska $0\cdot 0=0$.

Seuraavassa on pari esimerkkiä tulon nollasäännön soveltamisesta.

\textbf{Esimerkki 1}
\[(x+5)x=0\]
Nyt tulon nollasäännö perusteella tiedetään, että $x+5=0$ tai $x=0$. Yhtälön ratkaisu on siis $x=-5$ tai $x=0$.

\textbf{Esimerkki 2}
\[2(x+5)=0\]
Nyt tulon nollasäännö perusteella tiedetään, että $2=0$ tai $x+5=0$.
Koska selvästi $2\neq 0$, jää ainoaksi ratkaisuksi $x+5=0$ eli $x=-5$.

\textbf{Esimerkki 3}
\[0\cdot(x+5+\int_0^\infty \mathrm{e}^{-x}\,\mathrm{d}x)=y\]
Koska toinen tulon tekijöistä on $0$, tiedätään, että myös niiden tulo on $0$.
Vaikka meillä ei olisi aavistustakaan siitä, mitä suluissa oleva integraalilauseke tarkoittaa,
pystymme siitä huolimatta päättelemään, että $y=0$

\textbf{Esimerkki 4}
\[xyzw=0\]
Nyt tulon nollasäännö perusteella tiedetään, että $x=0$ tai $yzw=0$. Jos $yzw=0$, niin tulon nollasäännön mukaan
$y=0$ tai $zw=0$. Samoin jos $zw=0$, niin $z=0$ tai $w=0$. Näin voidaan päätellä, että
vähintään yhden tekijöistä $x$, $y$, $z$ tai $w$ on oltava $0$.

\section{Harjoitustehtäviä}
\begin{tehtava}
    Ratkaise seuraavat yhtälöt tulon nollasääntöä hyödyntäen.
    \begin{enumerate}
        \item $(\smiley{}+1)\cdot (t+1)=0$
        \item $x(x-5)=0$
        \item $(2w+2)^2=0$
    \end{enumerate}
    \begin{vastaus}
        \begin{enumerate}
            \item $\smiley{}=-1$ tai $t=-1$
            \item $x=0$ tai $x=5$
            \item $(2w+2)^2=0 \Leftrightarrow 2w+2=0 \Leftrightarrow w=-1$
        \end{enumerate}
    \end{vastaus}
\end{tehtava}