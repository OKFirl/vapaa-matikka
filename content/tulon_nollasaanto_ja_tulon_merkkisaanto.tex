\chapter{Tulon nollasääntö ja tulon merkkisääntö}

\section{Tulon merkkisääntö}

Pitkän matematiikan 1. kurssilta muistetaan seuraava sääntö kahden luvun tulolle:

\laatikko{
    \emph{Tulon merkkisääntö kahdelle tulontekijälle}
    \begin{itemize}
		\item Jos tulon tekijät ovat samanmerkkisiä, tulo on positiivinen.
		\item Jos tulon tekijät ovat erimerkkisiä, tulo on negatiivinen.    
    \end{itemize}
}

\begin{esimerkki}{\ }
\begin{itemize}
  \item $2\cdot 3 = 6$ (Kahden positiivisen luvun tulo on aina positiivinen.)
  \item $(-2)\cdot (-3) = 6$ (Kahden negatiivisen luvun tulo on aina positiivinen.)
  \item $(-2)\cdot 3 = 2\cdot (-3) = -6$ (Positiivisen ja negatiivisen luvun tulo on aina negatiivinen.)
\end{itemize}
\end{esimerkki}

\section{Tulon nollasääntö}

Merkkisäännöstä on helppoa huomata, että positiivisten tai negatiivisten
lukujen tulot ovat aina positiivisia tai negatiivisia. Näin ollen $0$ ei siis koskaan
voi syntyä tulokseksi positiivisten tai negatiivisten lukujen kertolaskusta. Jos siis kahden luvun
kertolaskusta saadaan tulokseksi $0$, ei jää mitään muuta vaihtoehtoa kuin että vähintään toinen tekijä on $0$.

\laatikko{
    \emph{Tulon nollasääntö}
    \begin{itemize}
   		\item Tulo on 0, jos ainakin yksi tulon tekijöistä on 0.
	    \item Jos yksikin tulon tekijöistä on 0, tulo on 0.    
    \end{itemize}

}

Tämä säänön todistus sivuutetaan, mutta kun merkkisäännöt muistetaan, se
on helppo hahmottaa intuitiivisesti. Tietysti on myös mahdollista, että molemmat
tekijät ovat nollia, koska $0\cdot 0=0$.

Useasti käytetty merkkisäännöistä saatava tulos on $x^2 \geq 0$.

Seuraavassa on pari esimerkkiä tulon nollasäännön soveltamisesta.

\begin{esimerkki}
	\[(x+5)x=0\]
	Nyt tulon nollasäännö perusteella tiedetään, että $x+5=0$ tai $x=0$.
	Yhtälön ratkaisu on siis $x=-5$ tai $x=0$.
\end{esimerkki}

\begin{esimerkki}
	\[2(x+5)=0\]
	Nyt tulon nollasäännö perusteella tiedetään, että $2=0$ tai $x+5=0$.
	Koska selvästi $2\neq 0$, jää ainoaksi ratkaisuksi $x+5=0$ eli $x=-5$.
\end{esimerkki}

\begin{esimerkki}
	\[0\cdot(x+5+\int_0^\infty \mathrm{e}^{-x}\,\mathrm{d}x)=y\]
	Koska toinen tulon tekijöistä on $0$, tiedätään, että myös niiden tulo on $0$.
	Vaikka meillä ei olisi aavistustakaan siitä, mitä suluissa oleva integraalilauseke tarkoittaa,
	pystymme siitä huolimatta päättelemään, että $y=0$
\end{esimerkki}

\todo{Esitetäänkö tulon nollasääntö ainoastaan kahdelle tulon tekijälle vai usemmalle kuten nyt. Ehdotan nykyisen säännön jättämistä. Seuraava esimerkki vaikuttaa siltä kuin tiedettäisiin ainoastaan sääntö 2 tekijälle. Annetaanko sen kuitenkin olla noin?}
\begin{esimerkki}
	\[xyzw=0\]
	Nyt tulon nollasäännö perusteella tiedetään, että $x=0$ tai $yzw=0$. Jos $yzw=0$, niin tulon nollasäännön mukaan $y=0$ tai $zw=0$. Samoin jos $zw=0$, niin $z=0$ tai $w=0$. Näin voidaan päätellä, että vähintään yhden tekijöistä $x$, $y$, $z$ tai $w$ on oltava $0$.
\end{esimerkki}

\section{Harjoitustehtäviä}

\begin{tehtava}
    Ratkaise seuraavat yhtälöt tulon nollasääntöä hyödyntäen.
    \begin{enumerate}
        \item $x^2(3+x)=0$
        \item $0=x^3(x-5)$
        \item $(x-4)(x^2-4)=0$
    \end{enumerate}
    \begin{vastaus}
        \begin{enumerate}
            \item $x=0$ tai $x=-3$
            \item $x=0$ tai $x=5$
            \item $x=-2$, $x=2$ tai $x=4$
        \end{enumerate}
    \end{vastaus}
\end{tehtava}


\begin{tehtava}
    Ratkaise seuraavat yhtälöt tulon nollasääntöä hyödyntäen.
    \begin{enumerate}
        \item $(\smiley{}+1)\cdot (t+1)=0$
        \item $x(x-5)=0$
        \item $(2w+2)^2=0$
    \end{enumerate}
    \begin{vastaus}
        \begin{enumerate}
            \item $\smiley{}=-1$ tai $t=-1$,\qquad  Symboli $\smiley{}$ esittää jotain lukua, sillä muutoin laskutoimitukset eivät olisi mielekkäitä. Tehtävässä ei myöskään ole selvää, minkä muuttujan suhteen yhtälö pitäisi ratkaista. Siksi on ratkaistu molempien muuttujien suhteen.
            \item $x=0$ tai $x=5$
            \item $w=-1$
        \end{enumerate}
    \end{vastaus}
\end{tehtava}

\begin{tehtava}
	Sievennä seuraava lauseke: $(a-x)\cdot(b-x)\cdot(c-x)\cdot...\cdot(\mathring{a}-x)\cdot(\ddot{a}-x)\cdot(\ddot{o}-x)$.
    \begin{vastaus}
		Tulossa esiintyy tekijänä $(x-x)=0$. Niinpä tulon nollasäännön mukaan
		\begin{align*}
 			&(a-x)\cdot(b-x)\cdot(c-x)\cdot...\cdot(x-x)\cdot(y-x)\cdot(z-x)\cdot(\mathring{a}-x)\cdot(\ddot{a}-x)\cdot(\ddot{o}-x) \\
 			=&(a-x)\cdot(b-x)\cdot(c-x)\cdot...\cdot 0\cdot(y-x)\cdot(z-x)\cdot(\mathring{a}-x)\cdot(\ddot{a}-x)\cdot(\ddot{o}-x) \\
 			=&0
		\end{align*}
   \end{vastaus}
\end{tehtava}
